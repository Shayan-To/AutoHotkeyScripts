<div dir="rtl">
<p>به نام او</p>
<h1>توضیحات</h1>
<p>یه برنامه‌ای وجود داره به اسم AutoHotkey، باهاش می‌شه کلیدای کیبورد رو بهشون چیزای مختلف اختصاص داد. خیلی هم امکانات داره و تقریباً هر کاری می‌شه باهاش کرد.</p>
<p>این اسکریپت با AutoHotkey نوشته شده و می‌تونه یه سری شورتکات خوب به کیبوردتون اضافه کنه.</p>
<h2>مشکل ۱: نبودن علامتای معروف توی کیبورد استاندارد فارسی</h2>
<ul>
<li>توی کیبورد استاندارد فارسی یه سری علامتای خیلی معروف مثل @ و # وجود ندارن. این خیلی توی نوشتن اذیت می‌کنه. مثلاً وقتی می‌خوای کسی رو منشن کنی، یا مثلاً وقتی می‌خوای با MarkDown هدر بنویسی.</li>
<li>این اسکریپت به جز برای ۵ و ۷ که «،» و «٪» هستن، بقیه‌ی علامتا رو به همون علامتای کیبورد انگلیسی  تغییر می‌ده.</li>
</ul>
<h2>مشکل ۲: سخت بودن تغییر زبان</h2>
<ul>
<li>سخت بودن تغییر زبان مشکلیه که موقع نوشتن متن‌های دوزبانه خیلی اذیت می‌کنه.</li>
<li>این اسکریپت دکمه‌ی بی‌کاربرد <code>CapsLock</code> رو به این کار اختصاص می‌ده. با زدن <code>CapsLock</code>، بین زبان‌ها می‌تونید بچرخید. (البته <code>CapsLock</code> رو هم می‌تونید روشن و خاموش کنید!)</li>
<li>یه چیز دیگه هم این که MarkDown این امکان رو داره که کد‌هامون رو بین <code>`</code> بنویسیم. و ما وقتی داریم به فارسی تایپ می‌کنیم و می‌خوایم کد بنویسیم، باید یه بار <code>`</code> رو بزنیم، یه بار هم زبان رو عوض کنیم تا کدمون رو بنویسیم. این اسکریپت می‌تونه دکمه‌ی <code>`</code> رو اختصاص بده تا زبان رو هم عوض کنه.</li>
</ul>
<h2>مشکل ۳: نبودن دکمه‌ی Play/Pause توی بعضی از کیبوردا</h2>
<ul>
<li>این اسکریپت <code>Win+Z</code> برای رو برای این کار تغییر می‌ده.</li>
</ul>
<h2>مشکل ۴: خراب بودن شورت‌کات‌های کیبوردی Git Gui</h2>
<ul>
<li>این اسکریپت شورت‌کات‌های مورد استفاده‌ی Git Gui مثل <code>Ctrl+Shift+T</code> و <code>Ctrl+Shift+U</code> و <code>Ctrl+Shift+I</code> (که فقط وقتی کار می‌کنن که روی باکس پیام کامیت باشی) رو هم درست می‌کنه.</li>
</ul>
<h1>راهنما</h1>
<h2>عوض کردن زبان</h2>
<ul>
<li>اگه دکمه‌ی <code>CapsLock</code> رو بزنید بین زبان‌هایی که تعریف شده می‌چرخه.</li>
<li>اگه <code>Shift+CapsLock</code> رو بزنید، بین کیبورد‌های زبانی که روش هستید می‌چرخه.</li>
<li>اگه <code>Ctrl</code> سمت راست رو با <code>CapsLock</code> بزنید، کیبورد راست‌دست زبانی که روش هستید رو فعال می‌کنه.</li>
<li>و اگه <code>Ctrl</code> سمت چپ رو با <code>CapsLock</code> بزنید، کیبورد چپ‌دست زبانی که روش هستید رو فعال می‌کنه.</li>
<li>در ضمن، آخرین کیبوردی که توی هر زبان روش بودید رو یادش می‌مونه و وقتی برمی‌گردید همون رو فعال می‌کنه.</li>
<li>نکته: کیبورد‌هایی که انتخاب می‌کنید باید به سیستمتون اضافه شده باشن، وگرنه نمی‌تونه فعالش کنه.</li>
</ul>
<h2>فعال و غیرفعال کردن امکانات</h2>
<ul>
<li>برای غیر فعال کردن یا دوباره فعال کردن اصلاح علامت‌های معروف کیبورد فارسی، <code>CapsLock+\</code> رو بزنید.</li>
<li>برای غیر فعال کردن یا دوباره فعال کردن تغییر زبان با دکمه‌ی <code>`</code> از <code>CapsLock+`‎</code> استفاده کنید.</li>
<li>برای از کار انداختن یا دوباره به کار انداختن دکمه‌ی <code>Insert</code> هم از <code>CapsLock+Insert</code> استفاده کنید. (فقط خود <code>Insert</code> از کار می‌افته و ترکیب‌هاش مثل <code>Ctrl+Insert</code> سر جاشون هستن.)</li>
<li>از <code>CapsLock+Tab</code> هم می‌تونید برای روشن و خاموش کردن خود <code>CapsLock</code> استفاده کنید.</li>
</ul>
<h2>سایر امکانات</h2>
<ul>
<li>برای Play یا Pause کردن پلیرتون می‌تونید از <code>Win+Z</code> استفاده کنید. (توی بعضی پلیر‌ها باید فعال کنید این رو توی نتظیماتش.)</li>
<li>توی Git Gui:</li>
<li>از <code>Ctrl+Shift+T</code> برای اضافه کردن فایل جاری به ایندکس استفاده کنید.</li>
<li>از <code>Ctrl+Shift+U</code> برای حذف فایل جاری از ایندکس استفاده کنید.</li>
<li>از <code>Ctrl+Shift+I</code> برای اضافه کردن همه‌ی تغییرات به ایندکس استفاده کنید.</li>
</ul>
<h2>تنظیمات اولیه‌ی اسکریپت</h2>
<ul>
<li>اگه فایل Config.ahk رو با یه ویرایشگر متنی باز کنید، تنظیمات اسکریپت اون‌جاس. می‌تونید این چیزا رو مشخص کنید:
<ul>
<li>زبان‌هاتون و کیبورد‌های هر کدوم از زبان‌ها.</li>
<li>وضعیت اولیه‌ی فعال یا غیر فعال بودن هر کدوم از امکانات.</li>
<li>فعال یا غیرفعال بودن شورت‌کات‌های اصلاح شده‌ی Git Gui.</li>
<li>فعال یا غیرفعال بودن دکمه‌ی Play/Pause.</li>
</ul>
</li>
<li>درباره‌ی تغییر دادن زبان‌ها:</li>
<li>متغیر <code>KeyboardsData</code> داخلش اطلاعات زبان‌ها و کیبورد‌هاتون رو نگه می‌داره. (به خط اول و آخرش دست نزنید.)</li>
<li>برای هر زبانی سه دسته کیبورد می‌تونید تعریف کنید:
<ul>
<li>یه دسته کیبورد‌های <code>Normal</code> که کیبورد‌های پیش‌فرضن و با <code>Shift+CapsLock</code> می‌تونید بینشون بچرخید.</li>
<li>دو تا دسته‌ی دیگه هم <code>Left</code> و <code>Right</code> ن که با <code>Ctrl+CapsLock</code> می‌تونید بینشون بچرخید.</li>
</ul>
</li>
<li>اگه می‌خواید کیبورد دیگه‌ای اضافه کنید، باید عددش رو بدونید. می‌تونید وقتی اون کیبورد فعاله، <code>Alt+CapsLock</code> رو بزنید تا عدد مربوط به کیبوردتون رو نشونتون بده. (فقط نمی‌دونم چرا باید دو بار بزنید! دفعه‌ی اول عدد کیبورد قبلی رو نشون می‌ده، دفعه‌ی دوم عدد کیبورد فعلی رو...!)</li>
</ul>
<h2>اجرا شدن موقع شروع ویندوز</h2>
<ul>
<li>یه شورتکات از فایل <code>Main.ahk</code> به توی پوشه‌ی <code>Startup</code> داخل استارت ویندوز اضافه کنید.</li>
<li>برای پیدا کردن پوشه‌ی <code>Startup</code> می‌تونید این آدرس رو توی آدرس‌بارتون پیست کنید: <code>%APPDATA%\Microsoft\Windows\Start Menu\Programs\Startup</code></li>
</ul>
</div>
